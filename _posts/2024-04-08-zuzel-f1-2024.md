---
title: "Ile kosztuje oglądanie żużla i F1 w 2024"
date: 2024-04-08
categories: 
  - "szorty"
tags: 
  - "canal"
  - "elevensports"
  - "eurosport"
  - "f1"
  - "f1pl"
  - "pgeekstraliga"
  - "sgp"
  - "speedway"
  - "speedwaygrandprix"
  - "subskrypcja"
  - "viaplay"
  - "zuzel"
coverImage: "/images/szorty.png"
---

Jestem wielkim fanem żużla i lubię też oglądać Formułę 1. Inauguracja sezonu żużlowego w zasadzie już się odbyła, ale jeżeli przyjąć start najważniejszej ligi świata, czyli polskiej PGE Ektraligi to inauguracja nastąpi dopiero 12 kwietnia. Sezon F1 trwa już w najlepsze od 29 lutego, więc za sobą mamy już wyścigi w Bahrajnie, Arabii Saudyjskiej, Australii i Japonii. To co boli mnie co roku to fakt, że te dwa sporty rozczłonkowane są pomiędzy cztery kanały sportowe, do których dostępu nie można wykupić w zbiorczym pakiecie, szczególnie jeżeli chce się to zoptymalizować pod względem kosztów. To (i nie tylko to) sprawia, że miesięczna subskrypcja za możliwość oglądania żużla i F1 kosztuje astronomiczne pieniądze. Poprzez ten wpis chciałbym pokazać ile to kosztuje (może komuś się to przyda) i przy okazji trochę się pożalić... :)

Gdzie można oglądać zawody żużlowe:

- PGE Ekstraliga mecze piątkowe - **Eleven Sports**

- PGE Ekstraliga mecze niedzielne - **Canal+ Sport** (uwaga zmiana, bo wcześniej był to Sport 5!)

- Speedway Grand Prix - **Eurosport**

Gdzie można oglądać F1:

- **ViaPlay**

To jakie są koszty? Zacznijmy od najłatwiejszego, czyli ViaPlay. F1 dostępne jest tylko w najwyższym pakiecie Total, który kosztuje **55 zł/msc** lub **44 zł/msc** przy opłaceniu z góry całego roku. Czy opłaca się skorzystać z tej „promocji”? Sezon F1 trwa od marca do grudnia, czyli potrzebujemy subskrypcji na 10 miesięcy, co przy standardowej stawce daje 550 zł za cały sezon. Roczny wariant kosztować będzie 528 zł, więc opłacało się go wybrać jeszcze w marcu. Teraz w kwietniu się to już nie opłaca, bo do grudnia przy wariancie 55 zł/msc zapłacimy 495 zł.

Teraz żużel i tu sprawa jest znacznie bardziej skomplikowana. Znalazłem następujące opcje:

1. Player.pl - wszystko na jednej platformie (wygoda)
    - Canal+ Sport i Eleven Sports za **79 zł/msc**
    
    - Eurosport Extra za **10 zł/msc**

3. Canal+ plus Player.pl
    - Canal+ Sport i Eleven Sports za **55 zł/msc** lub 39 zł/msc przy jednorazowym zakupie na rok (który się nie będzie opłacał, bo sezon żużlowy kończy się w październiku)
    
    - Eurosport Extra w Player za **25 zł/msc**

Wydaje mi się, że to najbardziej opłacalne dwa warianty. Opcja 2. jest tańsza, bo kosztuje **80 zł miesięcznie**, ale opcja 1., mimo tego że jest droższa o 9 zł miesięcznie, jest niemniej atrakcyjna, bo zamyka się w obrębie jednej platformy, co jest trochę bardziej wygodne. Tak czy siak trzeba przyznać, że jak doda się do tego jeszcze ViaPlay (44 zł/msc, przy płatności z góry za cały rok) to wychodzi nam suma **124-144 zł miesięcznie**. Tyle trzeba zapłacić jeżeli chce się śledzić swoje dwa ulubione sporty motorowe... Nie wiem jak dla Was, ale dla mnie to dużo.
